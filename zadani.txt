ICP projekt - varianta 1: MQTT explorer/dashboard

    MQTT explorer
        Seznamte se s protokolem MQTT, a dostupnými klientskými knihovnami (viz http://mqtt.org, https://mqtt.org/software/, nebo příslušná kapitola
        v http://perchta.fit.vutbr.cz:8000/vyuka-sin/62). Doporučuje se knihovna Eclipse Paho. Pro testování použijte opensource broker mosquitto,
        lokálně nainstalovaný, nebo veřejný (https://test.mosquitto.org/).
        Vytvořte aplikaci, která se připojí k serveru (MQTT brokeru) a sleduje všechny nebo vybrané zprávy (podle tzv. tématu, neboli topicu).
        Aplikace si bude průběžně tvořit hierarchickou strukturu témat a ke každému tématu si bude pamatovat historii publikovaných dat. Historie bude 
        omezena parametrem - počet zpráv k jednomu předmětu.
        Aplikace bude zobrazovat hierarchii témat a poslední publikovanou zprávu ke každému z nich. Hierarchická struktura (strom) by měla být zobrazována
        s možností sbalit a rozbalit libovolnou substrukturu (podstrom). Inspirace: Levá část okna mqtt exploreru dostupného na http://mqtt-explorer.com/.
        Uvažujte jednoduché zprávy typu string (i když reprezentují např. číselnou hodnotu), případně strukturované zprávy ve formátu JSON, případně binární
        zprávy (typicky obrázky). Každou rozpoznanou variantu (kromě binárních zpráv) zobrazte, v případě rozsáhlých struktur a dlouhých textů zobrazte část
        a umožněte uživateli zobrazit zbytek (např. v jiném okně apod.). V případě binárních dat se pokuste rozpoznat, zda jde o obrázek a ten umožněte 
        zobrazitv jiném okně.
        Ke každému zobrazenému tématu aplikace umožní téma zjemnit (vytvořit nové téma). Ke každému tématu aplikace umožní publikovat zprávu, kterou uživatel
        specifikuje textem, případně i výběrem ze souboru (např. obrázek).
        Témata odeslaných zpráv by měla být vizuálně (např barevně) odlišena od zpráv přijatých.
        Aplikace umožní uložit snímek aktuálního stavu na zadané místo do adresářové struktury - adresářová struktura od zadaného kořene vytvoří adresářový
        strom odpovídající hierarchii témat MQTT a v souboru "payload.txt" boudou data; v případě obrázků uložte "payload.jpg" apod.

    Dashboard
        Umožněte uživateli vytvořit (např. v dalším okně/tabu) jednoduchý dashboard (řídicí panel), který aktuální data k několika vybraným tématům zobrazí
        formou vhodných uživatelsky pojmenovaných widgetů. Uvažujte zobrazení teploty, vlhkosti apod., ale také víceřádkového textu.
        Umožněte i zadávat data (nastavovat setpointy teploty a vlhkosti, požadované stavy relé apod.) prostřednictvím vhodných widgetů. Umožněte i vkládat
        libovolný text (představte si, že tímto způsobem realizujete jednoduchý chat k danému předmětu). Ohledně widgetů pro senzorická data a setpointy se
        Inspirujte se např. u Domoticz (https://www.domoticz.com/).
        Konfiguraci dashboardu udržujte v konfiguračním souboru aplikace.

    Simulátor MQTT provozu
        Pro testování a demonstraci vytvořte jednoduchý simulátor MQTT provozu jako speciálního MQTT klienta. Simulujte senzorovovou síť s teploměry, vlhkoměry,
        wattmetry, pohybovými čidly (PIR, radar, dveřní spínač) apod. a aktuátory typu relé nebo ventil (on-off) a termostat (setpoint), které jsou schopny kromě
        akceptování příkazů také hlásit aktuální stav. Uvažujte i dohledové kamery, publikující obrázky ve vhodném formátu. Simulátor by měl být konfigurovatelný
        konfiguračním souborem ve vhodném formátu (jaká data se mají publikovat s jakou periodou apod.).
